Lez1 - Fisica 1

Massa spazio e tempo sono le tre quantità sulle quali si basa la fisica in toto. Qualunque cosa venga dopo deriva da esse.
Noi usiamo il sistema internazionale per la misurazione delle quantità.
Concetto di cifre significative, legata allo strumento usato per la misurazione.

--- Moti in una dimensione

Velocità: quantità di spazio che copro in un determinato tempo. v = spazio/tempo (m/s)
	Come definiamo lo spazio s? Il riferimento più semplice è una linea monodimensionale. Dunque: \frac{x_f-x_i}{\delta t}, dove \delta t = t_f-t_i
	f ed i indicano rispettivamente il valore finale ed iniziale della misura.
	
	Su questa linea potremmo considerare dei tratti intermedi allo spazio percorso, usando la formula appena vista, e otterremmo un valore della velocità media più vicino a quella del singolo istante. Capisci quindi che più piccolo è l'intervallo, più preciso sarà il valore. Dunque introduciamo la
Velocità istantanea: v = lim_{\delta t\to 0} \frac{x_f - x_i}{\delta t}. Minimizzando il tempo avremo il valore della velocità nel singolo istante.

Poi introduciamo lo spostamento x(t), dato in funzione del tempo. Dunque, usando la formula della velocità istantanea potremmo dire che:
	v_{ist} = lim_{\delta t\to 0} \frac{x(t_f) - x_{t_i}}{\delta t}
	t_f = t_i + \delta t
Quindi la formula è riscrivibile in
	v_{ist} = lim_{\delta t\to 0} \frac{x(t_i+\delta t) - x(t_i)}{\delta t}, che guarda caso è una funzione incrementale, una derivata, quindi \frac{dx}{dt}
La velocità è quindi la derivata dello spostamento rispetto al tempo. Il movimento più semplice è quando la velocità è costante.

Chiaramente si può anche tornare indietro, integrando la derivata. Dunque è possibile ricavare lo spostamento a partire dalla velocità.
\frac{dx}{dt} = v_{ist} \implies \int dx = \int v_{ist}dt \implies x = v_{ist}t + x_0
x_0 sarebbe la costante da aggiungere post-integrazione indefinita.
Otteniamo quindi la funzione del tempo, cioè x(t) = x_0 + v_{ist}t, detta anche legge oraria, la quale descrive il moto di un punto materiale quando la velocità è costante.

E se la velocità cambiasse nel tempo? Di base si va ugualmente a controllare la differenza fra v_f e v_i, quindi ottenendo \delta v.
Possiamo definire l'accelerazione come il rapporto fra la variazione di velocità rispetto al tempo, quindi a = \frac{\delta v}{\delta t} (m/s^2)
Dice quindi quanto varia la velocità in un determinato intervallo di tempo.

Anche l'accelerazione può essere calcolata in un singolo istante tramite il limite, come visto per la velocità. Abbiamo
a_{ist} = lim_{\deta t\to 0} \frac{\delta v}{\delta t}
Quindi possiamo portarlo ancora più avanti e vederlo come una funzione, dove v è funzione della velocità in funzione del tempo.
\frac{\delta v}{\delta t} = \frac{v(t_f) - v(t_i)}{\delta t}
	t_f = t_i + \delta t, come visto prima. Sostituendo otteniamo: \frac{v(t_i + \delta t) - v(t_i)}{\delta t}, la derivata della velocità rispetto al tempo dv/dt
	
Dunque ora sappiamo che la velocità è la derivata dello spostamento rispetto al tempo v = \frac{dx(t)}{dt}
E che l'accelerazione è la derivata della velocità rispetto al tempo a = \frac{dv(t)}{dt}

Ora possiamo provare a prendere un moto la cui accelerazione è costante, proviamo ad ottenere la legge del moto integrando.
\int dv(t) = \int a dt \implies v(t) = at + v_0. Questa equazione descrive come cambia la velocità con accelerazione costante.

Dunque abbiamo ottenuto la legge oraria che descrive il moto di una particella a velocità costante: x(t) = x_0 + v_{ist}t
E ora abbiamo anche la legge che ne descrive la velocità ad accelerazione costante: v(t) = v_0 + at
	Quest'ultima ci consente di ottenere lo spostamento con un'altra integrazione. Dunque:
	x(t) = \int v_0 + at dt = \int v_0 dt + \int at dt = v_0t + 1/2 at^2 + x_0
	
E quindi otteniamo la legge oraria per lo spostamento quando accelerazione è costante: x(t) = v_0t + 1/2 at^2 + x_0
